Mobilní aplikace pro mapování kamer ve veřejných prostorech
Skupina: B (2013)

Cílem projektu je tvorba aplikace pro Iuridicum Remedium, o. s., která
by měla sloužit k mapování kamer ve veřejných prostorech. Aplikace
bude určena pro mobilní zařízení s operačním systémem Android a bude
napsána v programovacím jazyce Java. Aplikace by měla umožňovat
zobrazení vrstvy s již zmapovanými kamerami ve veřejných prostorech
nad OpenStreetMap a přidávání nových kamer pomocí předání souřadnic
GPS a fotografie z mobilního zařízení do vrstvy OSM se zmapovanými
kamerami. Vkládání bude probíhat přes zprostředkovatelský server, na
který se budou ukládat fotografie a který bude obsahovat databázi
kamer, do které budou vkládány kamery rovnou z aplikace. Na serveru
zprovozníme databázi PostgreSQL a pohyb dat mezi aplikací, databází a
OpenStreetMap bude umožněn pomocí PHP skriptů. Budeme vycházet z
aplikace, která byla k tomuto účelu naprogramována na restartu
iniciovaném občanským sdružením Iuridicum Remedium a upravíme ji podle
našich potřeb. V současné aplikaci nefunguje komunikace se serverem,
protože žádný server neexistuje, a prohlížečka mapy je založena na
Google Maps. Google Maps chceme v aplikaci kompletně nahradit
OpenStreetMap.
